{"shortDescription":"Αρχίζουν και πάλι ύστερα από πολύμηνη διακοπή τα έργα στο Μετρό της Θεσσαλονίκης, αφού όπως ανακοίνωσε ο αρμόδιος υπουργός Υποδομών, Μεταφορών και Δικτύων Χρήστος Σπίρτζης, μέσα στο πρώτο δεκαήμερο του νέου έτους θα ξεκινήσουν οι εργασίες στη βασική γραμμή Ν. Σ. Σταθμός – Ν. Ελβετία.","imageUrls":["http://news247.gr/eidiseis/koinonia/article3837906.ece/BINARY/w980/Untitled+5.jpg"],"videoUrls":[],"audioUrls":[],"destinations":[],"id":1,"subject":"Σπίρτζης: Ξαναρχίζουν τα έργα για το Μετρό Θεσσαλονίκης","content":"\"Προβλέπουμε την άμεση έναρξη των εργασιών στο βασικό έργο, στην κύρια γραμμή μέσα στο πρώτο δεκαήμερο του Ιανουαρίου του 2016 και μέχρι την 1η Φεβρουαρίου την πλήρη επανεκκίνηση του έργου”, υπογράμμισε ο κ. Σπίρτζης, μιλώντας στην εκπομπή “Δεύτερη Ανάγνωση” με τον Κώστα Μπλιάτκα. Ο υπουργός ανακοίνωσε, επίσης, ότι η πρώτη φάση του έργου θα ολοκληρωθεί το Μάρτιο του 2017, ενώ το έργο θα παραδοθεί στους κατοίκους της Θεσσαλονίκης μέσα στο πρώτο εξάμηνο του 2020. Είπε ότι η διαπραγμάτευση με τους εκπροσώπους της κοινοπραξίας που έχουν αναλάβει την κατασκευή του μετρό ολοκληρώθηκε με επιτυχία και υπογράμμισε ότι η επανεκκίνηση των εργασιών θα δώσει οριστική λύση σε ένα έργο που είχε μετατραπεί σε “γόρδιο δεσμό\" για τους Θεσσαλονικείς.","category":"politics","status":"PUBLISHED","authorId":2,"createdAt":1451382965088,"updatedAt":null,"postedAt":null}